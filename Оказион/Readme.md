# Оказион

## Задача 

Да се напише програма, която реализира оказион с обяви за продажба на артикули чрез тьрг или директно закупуване. Да се поддържа списък от потребители и списък от обявени за продан артикули. Да се предостави възможност за вписване и отписване от системата с потребител; регистриране на обява за продан на артикул; разглеждане на активните, регистрираните и спечелените обяви; наддаване по търг; директно закупуване на артикул.

### Изисквания 

* Да се използва обектно-ориентирано програмиране с подходящи класове, наследяване и интерфейси.
* Да се спази принципът за капсулиране.
* Изключенията в програмата да бъдат обработвани по подходящ начин, а при въвеждането на данни от клавиатурата да се осигурява валидността им.
* Данните да се съхраняват в оперативната памет.
* Всеки потребител се характеризира с уникално потребителско име.
* Всяка обява се характеризира със състояние (активна/прикючена), дата на регистриране, описание на артикула и потребител, който я е регистрирал.
* Приключените обяви се характеризират и с дата на приключване и потребител, който я е спечелил.
* Обявите за директна продажба се характеризират с фиксирана цена за закупуване.
* Обявите за тьрг се характеризират с начална цена на търга и краен срок.
* В програмата да се реализира главно меню със следните опции:
  * Вписване в системата;
  * Разглеждане на списъка с активни обяви;
  * Разглеждане на списъка с обяви, регистрирани от вписания потребител (изисква вписан потребител);
  * Разглеждане на списъка от приключени обяви, които вписаният потребител е спечелил (изисква вписан потребител);
  * Наддаване по тьрг (изисква вписан потребител);
  * Директно закупуване на артикул (изисква вписан потребител);
  * Отписване на текущия потребител от системата (изисква вписан потребител); 
  * Край на работата с програмата.
	
### Допълнителни задачи 

* Да се реализира в главното меню опция за регистриране на потребител с парола, като
вписването в системата изисква съответната парола.
* Да се реализира зареждане на списъците с потребители и обяви от текстови файлове с
фиксирани имена и подходящ формат за съхранение на данните, както и записването
на данните от оперативната памет обратно в тези файлове при приключване на
работата с програмата.
* За обявите за тьрг да се реализира максимална цена на тьрга, при която предложилият
я потребител автоматично печели търга преди изтичането на крайния му срок.
* Да се използват подходящи събития в реализацията на програмата.

